# 曾文正公嘉言钞

立志自拔于流俗。而困而知，而勉而行，历百千艰阻而不挫屈，不求近效，铢积寸累。受之以虚，将之以勤，植之以刚，贞之以恒，帅之以诚，勇猛精进，坚苦卓绝。

生当学绝道丧、人欲横流之会，窳败之习俗以雷霆万钧之力相罩相压，非甚强毅者固不足以抗圉之。

而文正以朴拙之姿，起家寒素㉖，饱经患难，丁㉗人心陷溺之极运，终其生于挫折讥妒之林，惟恃一己之心力，不吐不茹㉘，不靡不回㉙，卒乃变举世之风气而挽一时之浩劫。

耐冷耐苦，耐劳耐闲。

攘利不先、赴义恐后。

功不独居，过不推诿。

大处着眼，小处下手。

成败听之于天，毁誉听之于人，惟在己之规模气象，则我有可以自主者。

士人第一要有志，第二要有识，第三要有恒。有志则不甘为下流①，有识则知学问无尽，不敢以一得自足，有恒则断无不成之事，三者缺一不可。

不轻进，不轻退。

盛时常作衰时想，上场当念下场时。

实浮于名，劳浮于赏，才浮于事。

俭以养廉，直而能忍。

崇俭习劳，盖艰苦则筋骨渐强，娇养则精力愈弱也。

小心安命，埋头任事。

蓄其气而长其智。